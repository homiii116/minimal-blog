---
title: Hvordan jeg har lært meg norsk de siste 2 årene
date: 2024-05-21
description: Opptegnelsen å lære norsk
tags:
  - Norwegian
slug: Norwegian language
---

I dag, i mai 2024, har det vært to og et halvt år siden jeg flyttet til Norge. Nå kan jeg si at jeg endelig har B2-norsk.
I denne artikkelen vil jeg ta opp hvordan jeg har lært meg norsk de siste to årene.

Først og fremst lærer jeg meg fortsatt norsk, så det kan være noen merkelige utrykk. Beklager!


## Nett-kurs
Jeg hadde bodd i Norge med en oppholdstillatelse som kalles "Arbeidsferie for unge voksne" på første året. På engelsk kalles det "Working holiday". Det var ikke obligatorisk å lære norsk på skolen som utlending med oppholdstillatelsen, så jeg hadde jobbet hjemmefra som frilans som jobbet med japanske kunder mens jeg studerte hjemmefra. Bokstavelig hadde jeg ikke mye interaksjon med et norsk samfunn untatt familie i Norge. Mitt daglige liv var sånn.

Hvis jeg ville gå på norskkurs, for eksempel norskkurs i Bergen kommune, kunne det koste så mye, så jeg bestemte meg å ta et nett-basert norskkurs. Der ble jeg lært av en hyggelig norsk lærer i et halvt år. På den tiden var norken min på A2-nivå, tror jeg. Jeg brukte en bok som heter "The Mystery of Nils Part 1" på kurset. Boken var bygget opp som en historie og var egentlig ganske nyttig for å lære nye ord og grunnleggende gramatikk. (Jeg kjeder meg å bare lese dialoger i lærebøker.)

## Norskkurs i Bergen kommune
Da det ble andre året, fikk jeg en ny oppholdstillatelse som en familemedlem av nordmann. Med oppholdstillatelsen hadde jeg rett og plikt til å gå på norskkurs hos kommune. (Bergen læringsenter) 
(Regler forandrer seg alltid, men vanligvis må invandrere fra non-EU/EES ta opplæring i norsk og samfunnskunnskap.) 

Jeg begynte på norskkurset fra A2-nivå og var på kuset 4 dager i uken. Ved hjalp av bøker "Stein på sten" og "God i Norsk 2" lærte jeg først og fremst grunnleggende norsk, både gramatikk og ord. Det var også mange andre øvelser slik som det å høre på Podcast og lese noveller. Det var selvsagt utfordrende å holde tritt med, men etter to måneder senere ble jeg litt mer vant til å høre og snakke norsk og i stand til å lære raskere.

Samtidig fikk jeg mye hjelp av mannen min hjemme, og han var faktisk veldig samarbeidsvillig. Norske uttrykk vi lærer i lærebøker brukes nødvendigvis ikke i daglige liv, så jeg følte at nøkkelen til å forbedre norskkunnskaper var hvor mye jeg brukte norsk utenfor skolen. 

## Norskkurs på UiB
Jeg gikk på skolen i cirka 6 måneder og kunne grunnleggende norsk, men i virkeligheten, følte jeg at jeg var langt fra å kunne bruke norsk på en praktisk måte. Fordi jeg ville oppnå B2-norsk, bestemte jeg meg å ta norskkurs hos Universitetet i Bergen i tillegg til norskkurs hos Bergen læringsenter. 

Kusert jeg deltok på heter "Kurs i norsk språk og kultur for framandspråklege studentar, trinn 3". Hvis studenter består eksamen på slutten av semesteret, betry det at de har B2-norsk og har rett til å søke på formelle programmer i norske universiteter. På den tiden tenkte jeg på å gå på master i norsk universitet, så iallfall det å ha god norsk vil være verdt for meg, tenkte jeg. 

Kuset foregikk 4 dager i uken og det var mange leselekser, og i løpet av semesteret hadde vi 5-6 skriveoppgaver. Vi håndterte noen aktuelle tema, kultur, geografi, osv. Det var også en oppgave om å lese en roman og skrive et essay om romanen. Siden det var et universitetskurs, var det mange diskusjoner og mer akademiske vokabular og uttrykk, så jeg syntes det var veldig vanskelig. Noen ganger tok det meg en time å forstå en side i boken fordi det var så mange ord jeg ikke visste. 

Selv om kurset var utfordrende, likte jeg det generelt fordi professoren var veldig dyktig og mange studenter, inkludert meg selv, var svært motiverte for å lære. Selv om perioden på ett semester tok raskt slutt, lærte jeg mye mer i løpet av den tiden. Til slutt klarte jeg a bestå eksamen og få B2, så jeg er egentlig veldig fornøyd med kurset. 

## Til slutt
Slik har jeg lært norsk de siste to årene. Nå går jeg ikke noen kurs, men jeg vil fortsett å lære jevnt og trutt på egenhånd. 
